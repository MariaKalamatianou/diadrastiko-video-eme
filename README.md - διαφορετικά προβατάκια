Αποθετήριο eme: https://content.e-me.edu.gr/wp-admin/admin-ajax.php?action=h5p_embed&id=172974 
Όνομα/Τίτλος OER: Αλληλεπιδραστικό βίντεο για τη διαφορετικότητα: «τα διαφορετικά προβατάκια» (αρχικό βίντεο: https://www.youtube.com/watch?v=9Hq9rf0XgrI Δημιουργός: Studio FILM BILDER 2013)  
Σκοπός/πλαίσιο δημιουργίας του OER: Το διαδραστικό βίντεο «τα διαφορετικά προβατάκια»  έχει αναρτηθεί στην Πλατφόρμα e-me.  Δημιουργήθηκε για πρώτη φορά το 2020 και από τότε έχει υποστεί συνεχή επεξεργασία και αρκετές αλλαγές στα διαδραστικά στοιχεία που εμπεριέχει. Κατά την περίοδο του COVID χρησιμοποιήθηκε ως επιμορφωτικό υλικό και παράδειγμα χρήσης του εργαλείου e-me content της πλατφόρμας e-me, για τους εκπαιδευτικούς Πρωτοβάθμιας του 6ου ΠΕΚΕΣ Αττικής (Αρ. Πρωτ. 883/8-10-2020, 6ο ΠΕΚΕΣ Αττικής). Συγχρόνως χρησιμοποιήθηκε και ως έτοιμο διαδραστικό ψηφιακό υλικό για εκπαιδευτικούς μικρών τάξεων Δημοτικού για την προσέγγιση της έννοιας της διαφορετικότητας και της ένταξης. Ακόμα και σήμερα χρησιμοποιείται ως παράδειγμα δημιουργίας διαδραστικού βίντεου στην εφαρμογή e-me content, σε επιμορφωτικές δράσεις για την e-me  και το e-me content για εκπαιδευτικούς της Διεύθυνσης ΠΕ Πειραιά (Αρ. Πρωτ. 618/27-3-2024 και Αρ. Πρωτ. 783/17-4-2024).
Σύντομη περιγραφή:Αλληλεπιδραστικό βίντεο για τη διαφορετικότητα: «τα διαφορετικά προβατάκια». O σχεδιασμός του συγκεκριμένου OER ανταποκρίνεται σε επιμέρους στάσεις και δεξιότητες που καλλιεργούνται στους μαθητές και στις μαθήτριες στα νέα προγράμματα Σπουδών σε σχέση με την έννοια της διαφορετικότητας και της αποδοχής (Γλώσσα Γ΄ Δημοτικού: «Το χαρούμενο λιβάδι»)  και του σεβασμού των ανθρώπινων δικαιωμάτων (ΚΠΑ Ε΄ Δημοτικού: «Έχουμε δικαιώματα και υποχρεώσεις»).  Πρόκειται για διαδραστικό βίντεο βασισμένο σε ταινία μικρού μήκους χωρίς λόγια, με θέμα τη διαφορετικότητα στις επιλογές και τις προτιμήσεις ενός μικρού προβάτου. Περιέχει διαδραστικά στοιχεία με ερωτήσεις σωστού λάθους, πολλαπλής επιλογής, συμπλήρωσης κενών με drag and drop λέξεων, σύνοψης κεντρικής ιδέας. Τα παιδιά καλούνται να παρακολουθήσουν σειριακά το βίντεο (υπάρχει η δυνατότητα στον δημιουργό να μην αφήνει τη μετάβαση σε άλλα χρονικά σημεία του) και να απαντήσουν σε ερωτήσεις κατανόησης, σύγκρισης, κριτικής επιλογής, προσεκτικής παρατήρησης κλπ. Σε επίπεδο σχεδιασμού, εκτός από τις διαφοροποιημένες τεχνικές με ερωτήσεις σωστού λάθους, πολλαπλής επιλογής, συμπλήρωσης κενών, σύνοψης, έχει ενσωματωθεί και το στοιχείο του «Ελέγχου» ώστε τα παιδιά να εξετάζουν τις προσπάθειές τους και να έχουν τη δυνατότητα να επαναλάβουν την προσπάθειά τους βάσει της ανατροφοδότησης που λαμβάνουν και υπάρχει και βαθμολόγηση των απαντήσεων. Τέλος, υπάρχει και σύνοψη-επισκόπηση όλων των απαντημένων ερωτήσεων με σχετική βαθμολόγηση. Πρόκειται για διαδραστικό μαθησιακό αντικείμενο που έχει δημιουργηθεί με την εφαρμογή e-me content, που βασίζεται στο εργαλείο ανοικτού κώδικα H5P. Με χρήση της url ή του κώδικα ενσωμάτωσης, το αντικείμενο χρησιμοποιείται και εκτός e-me σε εκπαιδευτικούς ιστότοπους και εφαρμογές.
